---
title: "Onderzoeken"
date: 2018-10-15
category: "Workshop"
---
Omdat het aan het begin van de dag nog steeds niet mogelijk was je in te schrijven voor de workshops mocht er maar één persoon per groepje naar een workshop. Iedereen, inclusief ik, wilde graag doorwerken aan het project. Toch leek het mij nuttig de inhoud van de workshops mee te krijgen, dus uiteindelijk koos ik ervoor zelf naar allebei de workshops te gaan. Ergens omdat ik iets wilde leren, ergens omdat ik de discussies wilde vermijden.

De eindexpositie was het centrale thema in de workshops vandaag. Bij het visualiseren van het spelconcept ging het heel erg over de duidelijkheid van wat je vertelt. De tweede workshop ging dieper in op de (gewenste) ervaring van toehoorders tijdens de presentatie.

Je 'totaalplaatje' bestaat uit meerdere lagen: concept, product, sfeer en **beleving**.
Bij het presenteren van je project gaat het erom dat de toehoorder kan beleven wat je vertelt: dat ze met hun zintuigen ervaren wat je hebt bedacht. Het is dus belangrijk dat je ze actief betrekt in je pitch, en ze niet alleen passieve toeschouwers laat zijn.

Hoe kun je *het publiek* (1) *het spel* (2) laten *ervaren* (3)?
1. Wie is je publiek? Wat is hun voorkennis? Hoe spreek je ze aan?
2. Wat is het spel (samengevat)? Hoe speel je het? Hoe werkt het?
3. Welke zintuigen komen van pas? Welke emoties roept het op?

**Tips:**
- Maak een (goed opgebouwd) script en OEFEN HET! 
- Hou er rekening mee dat andere groepjes in dezelfde ruimte presenteren
- Verras je publiek (wek de nieuwsgierigheid)
 
!! Weet waarop je beoordeeld wordt, check het beoordelingsformulier !!
 