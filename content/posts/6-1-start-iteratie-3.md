---
title: "Iteratie 3"
date: 2018-10-15
category: "Theorie"
---
Na de presentatie begonnen we de dag met een discussie over het aanstaande concept. Ik kan er slecht tegen dat het gesprek telkens over zaken gaat die er niet toe doen (zoals hoe we uiteindelijk gaan printen of welk formaat de doos moet zijn), terwijl we nu bezig zijn met het concept. Uiteindelijk kiezen we ervoor een bordspel te maken, we gaan vermelden dat dat uit ons onderzoek komt maar het leek ons ook veel leuker een bordspel te maken en te presenteren. Een spel in de stad laat zich maar lastig testen. 

Toen hebben we kort wat ideeÃ«n bij elkaar gelegd om zo ons uiteindelijke concept vorm te geven en waren we eindelijk een beetje productief bezig (jammer van de constante onderbrekingen). We hebben de taken verdeeld en ik kreeg in eerste instantie de verantwoordelijkheid voor het maken van een prototype. Wel fijn om aan de slag te kunnen, spelborden tekenen werkte enigszins meditatief en dat had ik wel nodig. Zo heb ik in dat kippenhok de rest van de ochtend uitgezeten om vervolgens nog wat drama te vangen in de pauze. Gelukkig zit ik nu, in afwachting tot het aanvangen van de workshops in een wat rustigere ruimte. 